\section{Pilottest}
\label{PilottestSocialAccept}
%
Formålet med denne pilottest er at undersøge, hvorvidt testdesignet fungerer og om den testperson, der agerer vært, kan interagere med musikanlægget, mens testpersonen planlægger ferie med gæsten. Derudover køres pilottestene for at begge testledere har styr på deres opgaver og for at undersøge om den afsatte tid stemmeroverens med hvor lang tid testen tager. \blankline
%
Til pilottesten blev der testet på seks studerende, fordelt på tre par, der ellers ikke lever op til samtlige kriterier for at være testpersoner, jævnfør \fullref{TestpersonerSocialAccept}. De kriterier som testpersonerne levede op til er, at de kender hinanden, de har ikke deltaget i den foregående undersøgelse og mindst én af dem er højre håndet. Årsagen til disse testpersoner blev testet er, at de var tilgængelige og at formålet med pilottesten, som nævnt, var at teste om testdesignet fungerede. Resultaterne fra pilottesten fremgår af \autoref{app:ResultaterPilottestSocialAccept}. 

Baseret på resultaterne fra pilottesten bekræftes det, at testdesignet fungerer og at værten er i stand til at interagere med musikanlægget via semaforiske gestikker mens samtalen med gæsten opretholdes. Derudover fik testlederne ud fra pilottestene præciseret deres instruktioner samt hvilke elementer der skal lægges mere vægt på overfor både vært og gæst. Heriblandt skal testleder 1 understrege, at værten kun skal reagere på de hints, der bliver præsenteret og ikke andet da det potentielt kan resultere i at testpersonerne ikke får lige mange hints. Ud fra pilottestens varighed blev den afsatte tid på mellem 35 minutter og 45 minutter til både familiarisering, selve testen og exit-interviews overholdt.

Ud fra de tre par, som deltog i pilottesten konkluderes det, at de forskellige dele af testdesignet fungerer efter hensigten og det er nu muligt at eksekvere den rigtige test. 

