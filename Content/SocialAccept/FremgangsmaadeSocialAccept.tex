\section{Fremgangsmåde}
\label{FremgangsmaadeSocialAccept}
%


FRA TEST SESSION
Testens varighed afhænger dels af om testpersonen, som agerer vært, har brug for en længere familiarisering end planlagt og dels af testpersonernes respons i exit-interviewet, men testen anslåes til at vare mellem 35 minutter og 45 minutter. 

Test sessionen begynder med at testlederne byder testpersonerne velkommen, hvorefter én af de to testledere spørger de to testpersoner, om der er en af dem, der er venstre håndet. I tilfældet af at en af testpersonerne er venstre håndet vil denne testperson agere gæst og den anden vil agere vært. Hvis begge testpersoner er højre håndet vil det tilstræbes, at fordele testpersonerne så begge køn er repræsenteret både som vært og som gæst. Derefter følger testlederen, som har ansvaret for familiarisering af værten, testpersonen ind i et andet lokale, hvor den anden testleder og testpersonen, som skal agere gæst bliver ude foran lokalet. De to testledere instruerer testpersonerne i deres opgaver og udleverer samtykkeerklæringer, som testpersonerne opfordres til at læse og underskrive. Så snart testpersonen, som agerer gæst, har forstået opgaven, banker testlederen på døren ind til den anden testleder og værten, og går derefter ind i kontrolrummet. At testlederen banker på døren indikerer overfor den anden testleder, at testlederen går ind i kontrolrummet og dermed er klar til at reagere på gestikker og styre musikken derefter. Når testpersonen, som agerer vært, er familiariseret følger den tilhørende testleder gæsten ind i samme lokale og opsummerer opgaven, hvorefter testlederen forlader lokalet og går ind i kontrolrummet til den anden testleder. 

Der afsættes omkring fire minutter til, at de to testpersoner falder ind i rollerne og der vil derfor ikke præsenteres nogle hints i disse minutter. Derefter vil de forskellige hints blive præsenteret. Kort tid efter det sidste hint er præsenteret banker testlederen, som har ansvar for familiarisering af værten, på døren og afbryder ferieplanlægning. Gæsten bliver bedt om at forlade lokalet og gå ud til den testleder, som instruerede gæsten, hvor gæstens exit-interview afvikles samtidig med at værten og testlederen, som har ansvar for familiariseringen, afvikler værtens exit-interview inde i lokalet. 


FRA ROLLEFORDELING 
% 
For at udføre testen skal der udpeges to roller; en testleder, som har ansvaret for familiariseringen af værten og en testleder, som har ansvaret for at instruere gæsten. Derudover har de to testledere begge ansvaret for, at afvikle og optage hver deres exit-interview, som er tilpasset til henholdvis vært og gæst. Ydermere har begge testledere til ansvar at introducere testen og i den forbindelse opfordre testpersonerne til at læse og underskrive samtykkeerklæringen, som er vedlagt i \autoref{app:SamtykkeerklaeringSocialAccept}. Testlederen, som har ansvaret for familiariseringen af værten, har desuden til opgave at starte optagelsen og hente gæsten, så snart værten er familiariseret. Når både vært og gæst er samlet så har testlederen ydermere ansvar for at opsummere ferieplanlægningsopgaven. Testlederen, som derimod har ansvaret for at instruere gæsten, har desuden ansvar for både at præsentere de hints som værten skal reagere på og for at reagere på værtens gestikker.

Instruktionerne til testlederen, som har ansvaret for familiariseringen af værten, fremgår af \autoref{app:InstruktionerVaert} og instruktionerne til testlederen, som har ansvaret for at instruere gæsten, fremgår af \autoref{app:InstruktionerGaest}.    