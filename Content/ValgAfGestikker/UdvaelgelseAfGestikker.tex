\section{Udvælgelse af gestikker}
\label{UdvaelgelseAfGestikker}
%
I det følgende afsnit vil fokus være på at udvælge de semaforiske gestikker. De udvalgte semaforiske gestikker er enten fundet i relaterede undersøgelser, inspiration fra gestikker i Bang $\&$ Olufsens egne produkter eller fra projektgruppen selv. Gestikkerne udvælges parvist, så for hver gang der eksempelvis introduceres en ny gestik til pause, så introduceres en modsvarende gestik til start. Hvis gestikken er fundet i en relateret undersøgelse, vil der henvises til den specifikke undersøgelse. Henvises der til Bang $\&$ Olufsen indikerer det, at den specifikke gestik er inspireret af et eller flere produkter fra Bang $\&$ Olufsen. Fremgår der ingen henvisning indikerer det, at det er projektgruppen selv, der har designet gestikken.  

Formålet med at udvælge flere forskellige semaforiske gestikker til de valgte funktioner er dels for at illustrere, hvordan interaktionen potentielt kan foregå, dels for at undersøge, hvilke egenskaber testpersonerne foretrækker og dels for at inspirere testpersonerne til at fremsætte forbedringsforslag. De forskellige forslag til gestik-par fremgår af \autoref{app:GestikForslagFunktioner}.\blankline
%
I \autoref{tab:IndsamledeGestikkerPause} introduceres syv forskellige gestik-par, som enten pauser musikken eller starter musikken. At starte musikken er i projektsammenhæng forbundet med, at musikken først er blevet sat på pause, hvorefter musikken startes igen. At starte musikken retter sig derfor ikke til at tænde musikanlægget, hvilket skyldes antagelsen om, at hvis en person gerne vil høre musik, er det et aktivt valg at tænde for anlægget og det kan derfor ikke foregå i den perifere opmærksomhed.   
%
\begin{table}[H]
	\centering
	\begin{tabular}{| p{6cm} | p{6cm} | }
		\hline
		\textbf{Pause} & \textbf{Start} \\ \hline
		Statisk vertikal hånd, \parencite[s. 166]{PDF:ComparingInputModalities} & Statisk vertikal hånd, \parencite[s. 166]{PDF:ComparingInputModalities} \\ \hline
		Dynamisk vertikal hånd, der starter ved brystet og ender i en udstrakt horisontal arm  & Dynamisk vertikal hånd, der starter ved brystet og ender i en udstrakt horisontal arm  \\ \hline
		Kryds i luften med pegefingeren, \parencite[s. 48]{PDF:UserDefinedGesturesTV} & Flueben i luften med pegefingeren\\ \hline
		Pegefingeren peger og trykker i luften hen mod anlægget, \parencite{WEB:BeosoundMoment, WEB:Beosound2} & Pegefingeren peger og trykker i luften hen mod anlægget, \parencite[s. 48]{WEB:BeosoundMoment, WEB:Beosound2, PDF:UserDefinedGesturesTV} \\ \hline
		Krokodillenæb med fingrene, der lukker sammen, \parencite[s. 48]{PDF:UserDefinedGesturesTV} & Krokodillenæb med fingrene, der åbner op \\ \hline
		Hånden lukker sammen i en dynamisk horisontal bevægelse fremad & Hånden åbner op i en dynamisk horisontal bevægelse fremad \\ \hline
		Hånden lukker sammen i en dynamisk vertikal bevægelse nedad & Hånden åbner op i en dynamisk vertikal bevægelse opad  \\ \hline
	\end{tabular}
	\caption{Oversigt over forslag til semaforiske gestikker, der pauser og starter musikken. Illustrationer af de syv forslag forefindes i \autoref{app:ForslagPauseOgStart}.}
	\label{tab:IndsamledeGestikkerPause}
\end{table}
\noindent
%
Det fremgår af \autoref{tab:IndsamledeGestikkerPause}, at de syv forskellige gestik-par ikke nødvendigvis er angivet med den samme henvisning til både pause og start. \textcite[s. 48]{PDF:UserDefinedGesturesTV} anvender eksempelvis et tryk hen imod skærmen til at åbne for noget, mens der anvendes et kryds til at lukke igen. Det tilstræbes, at gestikken til at pause og starte musikken enten skal være den samme eller være i tæt relation, hvorfor det vælges at adskille det foreslåede gestik-par og introducere en modpart til hver; tryk hen imod skærmen anvendes både til pause og start, hvor krydset bibeholdes og modparten er at tegne et flueben i luften, jævnfør \autoref{tab:IndsamledeGestikkerPause}.   

Ydermere anvender \textcite[s. 48]{PDF:UserDefinedGesturesTV} et krokodillenæb, dannet med fingrene, til at mute lyden. Det er højst usandsynligt, at der er behov for at mute lyden, når der høres musik, da det naturlige er at sætte musikken på pause. Det vælges derfor at anvende krokodillenæbet som en pause-gestik og da der skal være en modpart vil start-gestikken ligeledes være et krokodillenæb, jævnfør \autoref{tab:IndsamledeGestikkerPause}. 
\newpage
%
\begin{table}[H]
	\centering
	\begin{tabular}{| p{6cm} | p{6cm} |}
		\hline
		\textbf{Skift musiknummer frem} & \textbf{Skift musiknummer tilbage} \\ \hline
		Swipe-bevægelse fra højre mod venstre, \parencite[s. 48]{WEB:Beosound2, WEB:BeosoundMoment, PDF:UserDefinedGesturesTV} & Swipe bevægelse fra venstre mod højre, \parencite[s. 48]{WEB:Beosound2, WEB:BeosoundMoment, PDF:UserDefinedGesturesTV} \\ \hline
		Swipe-bevægelse fra venstre mod højre, \parencite[s. 166]{PDF:ComparingInputModalities}  & Swipe-bevægelse fra højre mod venstre, \parencite[s. 166]{PDF:ComparingInputModalities}  \\ \hline
		Peg tommelfingeren mod højre, mens de andre fingre bøjes, \parencite[s. 166]{PDF:ComparingInputModalities} & Peg tommelfingeren mod venstre, mens de andre fingre bøjes, \parencite[s. 166]{PDF:ComparingInputModalities} \\ \hline
		Swipe-bevægelse fra højre mod venstre med tommel- og lillefinger strakt, mens de andre fingre bøjes & Swipe-bevægelse fra venstre mod højre med tommel- og lillefinger strakt, mens de andre fingre bøjes \\ \hline
		Swipe-bevægelse fra højre mod venstre med tommel-, pege- og langefinger strakt, mens de andre fingre bøjes & Swipe-bevægelse fra venstre mod højre med tommel-, pege- og langefinger strakt, mens de andre fingre bøjes \\ \hline
		Tommel-, pege- og langefinger holdes strakt, de andre fingre bøjes samtidig med hånden køres i en bue fra venstre mod højre og ender med at pege til højre & Tommel-, pege- og langefinger holdes strakt, de andre fingre bøjes samtidig med hånden køres i en bue fra højre mod venstre og ender med at pege til højre\\ \hline
		Pegefinger peger mod højre & Pegefinger peger mod venstre\\ \hline
	\end{tabular}
	\caption{Oversigt over forslag til gestikker, der skifter musiknummer. Illustrationer af de syv forslag forefindes i \autoref{app:ForslagSkift}.}
	\label{tab:IndsamledeGestikkerSkift}
\end{table}
\noindent
%
Med udgangspunkt i relaterede undersøgelser samt Bang $\&$ Olufsens produkter, er det tydeligt, at en swipe-bevægelse med hånden eller fingrene forbindes med videre eller næste. Derudover er der inkorporeret en eller anden form for swipe-bevægelse i de fleste smartphones og bærbare computere med et pegefelt, hvorfor en swipe-bevægelse anses for at være en velkendt og velanvendt gestik.

Ifølge \textcite[s. 166]{PDF:ComparingInputModalities} skal swipe-bevægelsen foregå i den retning musikken skal skifte, så en bevægelse fra venstre mod højre resulterer i at det er det næste musiknummer, som afspilles. \textcite[s. 48]{PDF:UserDefinedGesturesTV}, \textcite{WEB:Beosound2} og \textcite{WEB:BeosoundMoment} anvender derimod en swipe-bevægelse fra højre mod venstre for at skifte til det næste musiknummer. Da resultatet fra den samme swipe-bevægelse kan variere, medtages begge muligheder. For at minimere risikoen for at der opstår et \textit{Midas touch problem}, viderebygges der på swipe-bevægelserne, hvorfor de designes med forskellige håndtegn, eksempelvis med tommel- og lillefinger strakt mens de resterende fingre bøjes, jævnfør \autoref{tab:IndsamledeGestikkerSkift}.

\textcite[s. 166]{PDF:ComparingInputModalities} foreslår, at tommelfingeren skal i pege den retning, som det ønskes at musikken skal skifte, hvilket inspirerer til en viderebygning, hvor pegefingeren ligeledes peger i den retning musikken skal skifte, jævnfør \autoref{tab:IndsamledeGestikkerSkift}.
\newpage            
%
\begin{table}[H]
	\centering
	\begin{tabular}{| p{6cm} | p{6cm} |}
		\hline
		\textbf{Skru op for musikken} & \textbf{Skru ned for musikken} \\ \hline
		Pegefingeren køres i en cirkulær bevægelse med uret, \parencite{WEB:BeosoundMoment, WEB:BMW7} & Pegefingeren køres i en cirkulær bevægelse mod uret, \parencite{WEB:BeosoundMoment, WEB:BMW7} \\ \hline
		Hold hånden og drej håndleddet med uret på en fiktiv drejeknap, \parencite{WEB:Beosound2} & Hold hånden og drej håndleddet mod uret på en fiktiv drejeknap, \parencite{WEB:Beosound2} \\ \hline
		Horisontal hånd løftes vertikalt med håndfladen nedad, \parencite[s. 166]{PDF:ComparingInputModalities} & Horisontal hånd sænkes vertikalt med håndfladen nedad, \parencite[s. 166]{PDF:ComparingInputModalities} \\ \hline
		Horisontal hånd løftes vertikalt med håndfladen opad & Horisontal hånd sænkes vertikalt med håndfladen nedad \\ \hline
		Horisontal ikke-dominant hånd med håndfladen opad holdes statisk, mens den dominante hånd er horisontal med håndfladen nedad og løftes vertikalt væk fra den ikke-dominante hånd, \parencite[s. 48]{PDF:UserDefinedGesturesTV} & Horisontal ikke-dominant hånd med håndfladen opad holdes statisk, mens den dominante hånd holdes horisontal med håndfladen nedad og sænkes vertikalt ned mod den ikke-dominante hånd, \parencite[s. 48]{PDF:UserDefinedGesturesTV} \\ \hline
		Vertikal ikke-dominant hånd holdes statisk, mens den dominante hånd ligeledes holdes vertikal og bevæger sig væk fra den ikke-dominante hånd i en horisontal bevægelse, \parencite[s. 48]{PDF:UserDefinedGesturesTV} & Vertikal ikke-dominant hånd holdes statisk, mens den dominante hånd ligeledes holdes vertikal og bevæger sig hen mod den ikke-dominante hånd i en horisontal bevægelse, \parencite[s. 48]{PDF:UserDefinedGesturesTV} \\ \hline
		Krum hånd bevæges i en bue fra venstre mod højre, \parencite{WEB:BeoplayA9} & Krum hånd bevæges i en bue fra højre mod venstre, \parencite{WEB:BeoplayA9} \\ \hline
		Pegefingeren peger opad & Pegefingeren peger nedad \\ \hline
		\enquote{Kom så}-bevægelse med fingrene & \enquote{Ro på}-bevægelse med fingrene \\ \hline		
	\end{tabular}
	\caption{Oversigt over forslag til gestikker, der justerer lydstyrken. Illustrationer af de ni forslag forefindes i \autoref{app:ForslagVolumen}.}
	\label{tab:IndsamledeGestikkerVolumen}
\end{table}
\noindent
%
At justere lydstyrken kendetegnes ofte ved en cirkulær bevægelse, med uret for at skrue op og mod uret for at skrue ned, eller ved at trække en slider vertikalt eller horisontalt. Disse kendetegn går derfor igen i størstedelen af de udvalgte gestikker, jævnfør \autoref{tab:IndsamledeGestikkerVolumen}. I henhold til at justere lydstyrken foreslår \textcite[s. 48]{PDF:UserDefinedGesturesTV}, at begge hænder indgår, hvor den ikke-dominante hånd danner en reference som den dominante hånd enten føres hen mod eller væk fra.

Udover forslag, som ofte forbindes med at justere lydstyrken, introduceres yderligere to gestik-par, hvoraf det ene er et statisk peg med pegefingeren opad eller nedad afhængigt af om der skal skrues op eller ned. Det andet gestik-par designes ud fra en \enquote{kom så}-bevægelse for at skrue op og en \enquote{ro på}-bevægelse for at skrue ned, jævnfør \autoref{tab:IndsamledeGestikkerVolumen}. \blankline
%
Da gestikkerne skal præsenteres for testpersoner, er det favorabelt, at gestikkerne gengives visuelt og på en måde, der tillader dels at gengive de dynamiske bevægelser, som størstedelen af gestikkerne indeholder og dels, at samtlige testpersoner præsenteres for fuldstændig de samme gestikker. Hvordan gestikkerne optages fremgår af \autoref{app:VideooptagelserValgAfGestikker}.
%
