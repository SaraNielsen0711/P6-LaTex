\section{Fremgangsmåde}
\label{FremgangsmaadeSocialAccept}
%
Da formålet, foruden at undersøge den sociale accept, er at undersøge, hvorvidt testpersonerne er i stand til at interagere med et musikanlægget sideløbende med en primær opgave, er der nødvendigt at definere den primære opgave. Den primære opgave for værten er at føre en samtale med gæsten. For at sikre, at samtalen ikke ophører under testen, instrueres gæsten til samtaleemnet. Imens værten gennemgår en familiarisering, som uddybes i \fullref{FamiliariseringSocialAccept}, bliver gæsten introduceret til samtaleemnet; ferieplanlægning, hvor gæsten får til opgave at planlægge en to ugers ferie i tre forskellige prisklasser; budget, standard og luksus, med henholdsvis 10.000 kr, 20.000 kr og +30.000 kr til rådighed. Det forventes ikke, at gæsten når at færdiggøre planlægningen af de tre ferieforslag inden værtens familiarisering er overstået, da det er hensigten at de to testpersoner i fællesskab skal planlægge videre. Ydermere forventes det, at opgaven er så tidskrævende, at de to testpersonerne i fællesskab heller ikke når at planlægge ferierne færdig. Ferieplanlægningen skal dække over, hvor testpersonernes skal hen, hvordan de kommer derhen, hvor de skal overnatte, hvad de skal opleve samt et madbudget afhængigt af rådighedsbeløbet. For at afgøre, hvorvidt værten er i stand til både at planlægge ferie med gæsten og samtidig interagere med et musikanlæg, vil der foretages separate exit-interviews. På den måde er det muligt at få både værtens og gæstens individuelle vurdering af, om værten var i stand til at løse begge opgaver, uden at testpersonernes vurderinger påvirker hinanden. Spørgsmålene til de to separate exit-interviews forefindes i \autoref{app:ExitInterviewSocialAccept}.\blankline
%
Det antages, at det er for krævende for værten selv at vurdere, hvornår musikken skal pauses, startes, hvornår der skal skiftes musiknummer og hvornår lydstyrken skal justeres, hvorfor det besluttes, at værten skal reagere på hints, som skal fremprovokere en bestemt interaktion. Der udvælges derfor fem hints til henholdvis pause, start, skift musiknummer frem, skru op og skru ned. At der ikke vælges et hint til at skifte til det forrige musiknummer, skyldes at det vurderes, at det ikke kan lade sig gøre at fremprovokere værten til naturligt at skifte til det forrige musiknummer. Derudover er det kun bevægelsesretningen i swipe-bevægelsen, der er forskellig, hvorfor det antages, at testpersonerne ligeledes er i stand til at skifte til det forrige musiknummer, såfremt det er i en virkelig situation. Værten bliver præsenteret for de fem forskellige hints under familiariseringen og får forklaret, hvordan der skal reageres på dem. For at få værten til at sætte musikken på pause vælges det, at testleder 2 ringer til en mobiltelefon, som placeres på et sofabord inde i lokalet. Når der ringes, skal værten pause musikken og tage mobiltelefonen op til øret, ligesom hvis det var et virkelig opkald. Testleder 2 har ved opringningen mulighed for, at give værten yderligere instruktioner eller påmindelser, hvis der er behov for det. Derudover har testleder 2 mulighed for at give rosende feedback på værtens gestikker og efterfølgende bede værten om at lægge på, hvorefter værten har lært, at musikken skal startes. Hvis værten ikke reagerer på opringningen, ringer testleder 2 igen og i tilfælde af, at værten ikke reagerer på anden opringning, noteres det som en fejl. Det tager omkring 15 sekunder for en opringning at gå til telefonsvaren, så med to opringninger har værten omkring 30 sekunder til at reagere på et hint, hvilket gør sig gældende for samtlige hints. 

For at få værten til at skifte til det næste musiknummer, vælges det at forvrænge en del af musiknummeret. Til forvrængningen anvendes programmet \textit{Audacity 2.1.3}, hvori musiknummeret importeres og det vælges hvilken del, der skal forvrænges. Forvrængningen påføres i to forskellige niveauer, hvor første niveau af forvrængningen er af typen \textit{medium overdrive}, hvorefter andet niveau af forvrængningen er \textit{hård klipning}. Det tilstræbes, at de to niveauer varer omkring 15 sekunder og såfremt værten ikke reagerer inden forvrængningen ophører, noteres det som en fejl. I \autoref{app:ForvraengningHint} forefindes et eksempel på, hvordan forvrængningen er. Musiknummeret indgår i den afspilningsliste, som både vært og gæst lytter til under ferieplanlægningen. 

Hintet for at skrue op for musikken er, at testleder 2 skruer ned for musikken, modsat hvis værten skal skrue ned for musikken, skruer testleder 2 op for musikken. I tilfælde af, at værten ikke reagerer inden 15 sekunder, vil hintet blive yderligere forstærket, enten ved at skrue længere ned eller højere op for musikken. Igen noteres det som en fejl, hvis værten ikke formår at reagere inden 30 sekunder. Hvordan de forskellige hints præsenteres uddybes i \fullref{PraesentationsraekkefoelgeSocialAccept}.\blankline
% 
Testen vil forløbe på følgende måde: Først byder testlederne testpersonerne velkommen, hvorefter én af de to testledere spørger de to testpersoner, om der er en af dem, der er venstrehåndet. I tilfældet af at en af testpersonerne er venstrehåndet, vil den testperson agere gæst og den anden vil agere vært. Hvis begge testpersoner er højrehåndede vil det tilstræbes, at fordele testpersonerne, så begge køn er repræsenteret både som vært og som gæst. Testleder 1 følger testpersonen, der skal agere vært, ind i et lokale, hvor testleder 2 og testpersonen, som skal agere gæst, bliver ude foran lokalet. Testleder 1 har til ansvar at familiarisere værten i forhold til hvilke semaforiske gestikker, der tilhører de valgte funktioner samt hvilke hints testpersonen skal reagere på. Begge testledere sørger for at instruere testpersonerne i deres respektive opgaver samt udlevere samtykkeerklæringer, som testpersonerne opfordres til at læse og underskrive. Samtykkeerklæringen fremgår af \autoref{app:SamtykkeerklaeringSocialAccept}, instruktionerne til testleder 1 fremgår af \autoref{app:InstruktionerVaert} og instruktionerne til testleder 2 fremgår af \autoref{app:InstruktionerGaest}. Når værten har underskrevet samtykkeerklæringen, starter testleder 1 videooptagelsen. Så snart gæsten har forstået opgaven, banker testleder 2 på døren ind til testleder 1 og værten, og går derefter ind i kontrolrummet. At testleder 2 banker på døren indikerer overfor testleder 1, at testlederen går ind i kontrolrummet og dermed er klar til at reagere på gestikker og styre musikken derefter. Når værten er familiariseret følger testleder 1 gæsten ind i samme lokale og opsummerer opgaven, hvorefter testlederen forlader lokalet og går ind i kontrolrummet til testleder 2.
 
Der afsættes omkring fire minutter til, at de to testpersoner falder ind i samtale, hvorfor der i den tidsperiode ikke vil præsenteres hints. Derefter vil de forskellige hints blive præsenteret. Kort tid efter det sidste hint er præsenteret, banker testleder 1 på døren og afbryder ferieplanlægning. Gæsten bliver bedt om at gå ud til testleder 2, hvor gæstens exit-interview afvikles samtidig med, at værten og testleder 1 afvikler værtens exit-interview inde i lokalet.\blankline
%
Testens varighed afhænger dels af, om testpersonen, som agerer vært, har brug for en længere familiarisering end planlagt og dels af testpersonernes respons i exit-interviewet, men testen anslås til at vare mellem 35 minutter og 45 minutter. 
%
\subsection{Præsentationsrækkefølge for hints}
\label{PraesentationsraekkefoelgeSocialAccept}
%
Præsentationsrækkefølgen følger tilnærmelsesvist principperne bag et \textit{Counterbalanced design} hvor alle rækkefølge kombinationer er repræsenteret. At det kun tilnærmelsesvist følger et \textit{Counterbalanced design} skyldes dels, at hintet til at pause og starte musikken angives som et samlet hint, dels, at der kun er et hint til at skifte til det næste musiknummer og dels, at der er et hint til at skrue op og et hint til at skrue ned. For at præsentere de forskellige hints skal der i alt anvendes syv musiknumre.
%
\begin{table}[H]
	\centering
	\begin{tabular}{ | p{2.8cm}| p{1.85cm}| p{1.85cm} | p{1.85cm} | p{1.85cm} | p{1.85cm}|}
		\hline
		Musiknummer 1 & Opringning & Forvræng & & & \\ \hline
		Musiknummer 2 & Skru ned & Skru op & Opringning & Forvræng & \\ \hline
		Musiknummer 3 & Forvræng & & & &  \\ \hline
		Musiknummer 4 & Skru ned & Opringning & Opringning & Skru op & Forvræng\\ \hline
		Musiknummer 5 & Skru ned & Forvræng & & & \\ \hline
		Musiknummer 6 & Opringning & Forvræng & & & \\ \hline
		Musiknummer 7 & Opringning & Skru op & & & \\ \hline
	\end{tabular}
	\caption{Oversigt over præsentationsrækkefølgen for de forskellige hints og hvordan de indgår i musiknumrene.}
	\label{tab:PraesentationsraekkefoelgeHints}
\end{table}
\noindent
%
I \autoref{tab:PraesentationsraekkefoelgeHints} fremgår præsentationsrækkefølgen for de forskellige hints. Denne rækkefølge anvendes både til familiariseringen af værten og når værten får besøg af gæsten, dog med forskellige musiknumre. At antallet af hints per musiknummer ikke er ligeligt fordelt skyldes, at så snart der er forvrængning, skal værten skifte til det næste musiknummer. Varigheden mellem hvert hint varierer mellem 10 sekunder til 40 sekunder, men afhænger af hvor hurtigt værten reagerer på hintet.   

