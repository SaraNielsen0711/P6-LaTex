\section{Testforberedelse}
\label{Testforberedelse}
%
I de følgende afsnit vil forskellige aspekter vedrørende den test, som skal klarlægge hvilke gestikker, der skal knyttes til de seks mest gængse funktioner på et musikanlæg, blive belyst. De forskellige aspekter vil omhandle testens omfang, fremgangsmåde, test sessionen, hvilken type testpersoner der vil blive testet på, rollefordelingen, materialer og hvor testen afvikles. Afslutningsvist vil erfaringerne fra en pilottest blive belyst.   
%

\subsection{Testens omfang}
\label{TestensOmfangValgAfGestikker}
%
Med udgangspunkt i og for at besvare problemstillingen: \textit{Hvilke specifikke semaforiske gestikker skal knyttes til hver af de seks mest gængse funktioner i Bang $\&$ Olufsens fremtidige musikanlæg, for at interaktionen kan foregå i den perifere opmærksomhed?} vil omfanget af denne test primært indebære en undersøgelse af hvilke specifikke gestikker, der skal knyttes til hver af de seks mest gængse funktioner, samt hvordan testpersonerne forholder sig til denne form for interaktion. Formålet med testen er derfor hverken at undersøge om interaktionen med et musikanlæg kan foregå i den perifere opmærksomhed eller at undersøge hvordan gestikkerne påvirker social accept. 

Der blev i \fullref{UdvaelgelseAfGestikker} udvalgt forskellige semaforiske gestikker til henholdvis pause og start, \autoref{tab:IndsamledeGestikkerPause}, skift musiknummer frem og tilbage, \autoref{tab:IndsamledeGestikkerSkift}, og til at skrue op og ned for musikken, \autoref{tab:IndsamledeGestikkerVolumen}. Formålet med at udvælge flere forskellige semaforiske gestikker til hver af de seks funktioner er dels for at illustrere hvordan interaktionen potentielt kan foregå, dels for at undersøge hvilke egenskaber testpersonerne foretrækker og dels for at inspirere testpersonerne til at komme med et forbedringsforslag. 
%

\subsection{Fremgangsmåde}
\label{FremgangsmaadeValgAfGestikker}
%
Testpersonerne får først en kort introduktion til hvad formålet med testen er; at undersøge hvilke semaforiske gestikke, der bedst egner sig til de mest gængse funktioner på et musikanlæg og da det ønskes at optage testpersonerne undervejs får de udleveret en samtykkeerklæring. Derefter bliver testpersonerne bedt om at udfylde et spørgeskema, hvori de, foruden at angive køn og alder, blandt andet skal besvare spørgsmål omkring deres erfaringer med gestikker og om de ejer produkter fra Bang $\&$ Olufsen. Når testpersonerne har udfyldt spørgeskemaet bliver de introduceret yderligere til hvad der kommer til at foregå; de bliver præsenteret for de tre videoer og får fortalt hvad deres opgaver er; efter videoen er slut skal de rangere de tre bedste gestikker og forklare hvorfor de har valgt netop dem og hvorfor de er rangeret som de er. Efterfølgende skal testpersonerne udpege den gestik som de syntes mindst om og forklare årsagen til hvorfor de har valgt den. Inden de præsenteres for den næste af de tre videoer, opfordres de til at komme med et forbedringsforslag til deres favorit gestik og i den forbindelse får de mulighed for at prøve med musik i baggrunden. Har de eksempelvis en forbedring til hvordan musikken pauses så bliver musikken tændt, hvorefter testpersonerne pauser den med deres forbedring. Årsagen til at der sættes musik på når testpersonerne skal forbedre deres favorit er for at lade dem prøve det i kontekst og så de kan vurdere hvordan det føles og foretage justeringer, hvis de har lyst. Både testleder og testperson står op når de tre videoer præsenteres og når testpersonerne skal rangere gestikkerne og udpege den de mindst kan lide. Exit-interviewet afvikles siddende.  

Når testpersonerne er blevet præsenteret for alle tre videoer afvikles der et exit-interview, hvor testlederen stiller følgende spørgsmål; \blankline
%
\begin{itemize}
  \item Hvordan synes du det gik? 
  \item Hvor nemt syntes du det var at udpege hvilke gestikker du bedst og mindst kunne lide? 
  \item Hvordan syntes du filmene illustrerede de forskellige gestikker? 
  \item Hvad synes du om, at skulle interagere med et interface ved brug af gestikker? 
  \item Hvis dette system skal reagere på dine gestikker hver gang du laver en, så skal systemet altid kunne opfange dine gestikker. Hvordan vil du have det med det? 
  \item Har du andre kommentarer?\blankline
\end{itemize}
\noindent
%
Exit-interviewet afvikles som et semi-struktureret interview, hvilket tillader en flydende dialog mellem testperson og testleder samt giver mulighed for at testlederen kan stille opfølgende og uddybende spørgsmål, hvis nødvendigt. Efter exit-interviewet bliver testpersonerne bedt om at gengive deres forbedringsforslag til de seks funktioner mens der afspilles musik. De bliver undervejs spurgt ind til hvordan det føles og om de ønsker at ændre noget. Grunden til at testpersonerne bliver bedt om gengive deres forbedringer igen er for at sammenholde det med hvad de gjorde, da de blev præsenteret for den specifikke video under testen. På den måde vil det være muligt at undersøge om de semaforiske gestikker ændre sig efter alle tre videoer er blevet præsenteret og om testpersonerne foretager yderligere ændringer eller om de har glemt hvad de forbedrede de individuelle gestikker til.    
%

\subsubsection{Præsentationsrækkefølge}
\label{PraesentationsraekkefoelgeValgAfGestikker}
%
Da testen er bygget op omkring tre forskellige videoer; pause og start, skift musiknummer frem og tilbage og skru op og ned for musikken, er det favorabelt at ændre præsentationsrækkefølgen. Præsentationsrækkefølgen defineres ud fra et \textit{Counterbalanced design} hvor alle rækkefølge kombinationer er repræsenteret, med tre videoer resulterer det i seks forskellige kombinationer. Antallet af rækkefølge kombinationer udledes ved følgende udtryk;
%
\begin{equation}
	3! = 3*2*1 = 6
\end{equation}
%
Det tilstræbes at de seks forskellige kombinationer bliver præsenteret ligeligt, hvorfor det er nødvendigt med et antal testpersoner, som kan deles med seks.
%
\begin{table}[H]
	\centering
	\begin{tabular}{ |  p{4cm}  |  p{4cm}  |  p{4cm}  |}
		\hline
		Pause og start & Skift musiknummer & Skru op og ned \\ \hline
		Skru op og ned & Pause og start & Skift musiknummer\\ \hline
		Skift musiknummer & Skru op og ned & Pause og start \\ \hline
		Pause og start & Skru op og ned & Skift musiknummer\\ \hline
		Skru op og ned & Skift musiknummer & Pause og start\\ \hline
		Skift musiknummer & Pause og start & Skru op og ned \\ \hline
	\end{tabular}
	\caption{Oversigt over præsentationsrækkefølgen for de tre videoer; start og pause, skift musiknummer og skru op og ned.}
	\label{tab:PraesentationsraekkefoelgeValgAfGestikker}
\end{table}
\noindent
%
I \autoref{tab:PraesentationsraekkefoelgeValgAfGestikker} fremgår de seks forskellige kombinationer af hvordan de tre videoer bliver præsenteret for testpersonerne. Der foretages ikke ændringer på rækkefølgen hvorved gestikkerne til hver video præsenteres. Det skyldes at testpersonerne blandt andet har mulighed for at gense gestikkerne igen, de præsenteres for en opsamling hvor alle gestikkerne fremgår og der vil være en dialog mellem testleder og testperson omkring testpersonens præferencer.  
%

\subsection{Test session}
\label{TestSessionValgAfGestikker}
%
Testens varighed afhænger af testpersonernes respons, men anslåes til at vare mellem et kvarter og en halvtime, inklusiv testlederens instruktioner og det afsluttende exit-interview.

Test sessionen begynder med at testlederen byder testpersonen velkommen og introducerer testpersonen til hvad der kommer til at foregå undervejs i testen og at det ønskes at optage testpersonen undervejs, hvorefter testpersonen får udleveret en samtykkeerklæring, som de opfordres til at læse og underskrive. Så snart samtykkeerklæringen er underskrevet starter testlederen videokameraet. Dernæst bliver testpersonerne bedt om at udfylde spørgeskemaet, hvor de opfordres til at stille spørgsmål hvis der opstår tvivl. Inden testen påbegyndes bliver testpersonerne yderligere instrueret i hvad der kommer til at foregå samt hvilke opgaver de skal løse. Når testpersonerne har gennemgået de tre videoer og løst de pågældende opgaver, afvikles exit-interviewet. 
%

\subsection{Testpersoner}
\label{TestpersonerValgAfGestikker}
%
Testen udføres på studerende fra Aalborg Universitet. Det tilstræbes ikke at teste på studerende med forhåndsviden om design, brugertest og lignende eller studerende, hvis hovedfokus er elektronik og software. Da det antages at denne målgruppe primært vil fokusere på teknologien bag produktet eller andre specifikke designaspekter. Derudover bliver det af \textcite[s. 110]{Book:OUE} blandt andet anbefalet ikke at teste på personer med en baggrund inden for brugervenlighed og design af brugergrænseflader, da denne målgruppe har for stor viden inden for det område og de formentlig ikke vil være i stand til at give upåvirket respons.

Det vil være favorabelt at teste på personer, som allerede har erhvervet sig et eller flere Bang $\&$ Olufsen produkter eller andet \textit{high-end} musikudstyr. Udfordringen ved at sætte det som et kriterie er, at det er begrænset hvor mange studerende, der på nuværende tidspunkt har råd til Bang $\&$ Olufsen's produkter, ikke sagt at de efter endt uddannelse ikke får råd. Da produktet stadig befinder sig på konceptbasis må det antages, at der kan gå år før produktet overhovedet bliver lanceret og til den tid kan nuværende universitetsstuderende potentielt nå at færdiggøre deres uddannelser og få en høj nok indkomst så de har råd til erhverve sig produkter fra Bang $\&$ Olufsen.
%

\subsection{Rollefordeling}
\label{RollerfordelingValgAfGestikker}
%
For at udføre testen skal der udpeges to roller; en testleder og en observatør. Testlederens opgave er at instruere testpersonerne om hvordan testen vil forløbe, opfordre testpersonerne til at læse og underskrive samtykkeerklæringen, starte optagelsen efter testpersonerne har underskrevet samtykkeerklæringen, sørger for at testpersonerne udfylder spørgeskemaet, formidle testpersonernes opgaver samt at afvikle exit-interviewet. Testlederens instruktioner fremgår af \autoref{app:InstruktionerValgAfGestikker} og samtykkeerklæringen fremgår af BILAG. 

Observatørens opgave er at tage noter til testpersonernes respons og sørger for at pause og starte musikken, skift musiknummer frem og tilbage samt skrue op og ned for musikken når testpersonerne opfordres til at forbedre deres fortrukne gestik til den specifikke video og når de afslutningsvist opfordres til at gengive gestikkerne igen. 

\subsection{Udstyr og testlokation}
\label{UdstyrOgTestlokationValgAfGestikker}
%
Til testen indgår følgende udstyr:
%
\begin{itemize}
  \item Videokamera + stativ
  \item Tre videoer med gestikker
  \item Farveskærm 
  \item To højtalere af typen Genelec 1031A
  \item iTunes 12.6  
  \item Computer med internetforbindelse\blankline
\end{itemize}
% 
Videokamera og stativ indgår da det ønskes at optage testpersonernes forbedringerne til at pause og starte musikken, skrue op og ned for musikken og til at skift musiknummer frem og tilbage. Ydermere benyttes videokameraet til at optage testpersonernes respons undervejs og afslutningsvist i exit-interviewet. Det er derfor essentielt at videokameraet kan optage lyd og at videokameraet placeres dels så det kan optage testpersonernes bevægelser og dels optage deres orale respons. De tre videoer med gestikker er optaget på forhånd og gengiver, parvist, de seks mest gængse funktioner på et musikanlæg. Farveskærmen indgår for at præsenterer de tre videoer på en skærm, der er større end skærmen på en bærbarcomputer. De to højtalere skal tilkobles computeren hvorfra skærmen, hvor videoerne afspilles på, ligeledes er koblet til. iTunes 12.6 indgår i forbindelse med at testpersonerne opfordres til at forbedre deres fortrukne gestik og afslutningsvist hvor de opfordres til at gengive gestikkerne igen. Computer med internetforbindelse er nødvendig da det er der testpersonerne skal udfylde spørgeskemaet, i denne opstilling er det også den computer hvor farveskærmen og de to højtalere er tilkoblet.\blankline
% 
Testen afvikles i akustikafdelingen på Aalborg Universitet, Fredrik Bajers Vej 7B, i lokale: Lytterummet B4-107. 
%