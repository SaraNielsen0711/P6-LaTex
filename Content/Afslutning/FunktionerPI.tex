\section{Valg af funktioner til perifer interaktion}
\label{DiskussionFunktionerCasualInteraction}
%
En af forudsætningerne for at interaktion kan foregå i den perifere opmærksomhed er, at interaktionen repeteres gentagende gange, så det bliver en indøvet rutine, hvorefter interaktionen ikke bebyrder de kognitive ressourcer i lige så høj grad som før. Derudover bør den perifere interaktion være uafhængig af den visuelle opmærksomhed. Ydermere er en af forudsætningerne, at den perifere interaktion kan udføres samtidig med eller med minimal indflydelse på en primær opgave. Som belyst i \fullref{CasualOgCalm} bygger perifer interaktion på to principper; \textit{Casual Interaction} og \textit{Calm Technology}, hvor førstnævnte relaterer til mængden af kontrol brugeren er villig til at overdrage til et elektronisk apparat og hvor sidstnævnte relaterer til, at hvis dele af interaktionen allokeres til den perifere opmærksomhed, er det muligt at håndtere flere information ad gangen og samtidig forstærke følelsen af kontrol. Sammenholdes forudsætningerne og de to principper med antallet af funktioner Bang $\&$ Olufsen implementerer i sine produkter; 18 i alt, er det ikke hensigtsmæssigt at allokere dem alle til den perifere opmærksomhed. Det skyldes flere ting; funktioner såsom \textit{add to..}, \textit{shift source} og \textit{shift experiences} kræver både mere kontrol og mere opmærksomhed sammenlignet eksempelvis med pause. Derudover er det ikke alle funktioner, som benyttes hver gang der høres musik. Da det er forholdvist nyt, at interaktionen foregår via semaforiske gestikker, er det heller ikke hensigtmæssigt at forvente, at brugeren skal lære 18 forskellige gestikker for at interagere med sit musikanlæg. Som nævnt, er en forudsætning for perifer interaktion, at interaktionen bliver en rutine, hvorfor det igen indikerer, at det er uhensigtmæssigt at tildele samtlige funktioner en semaforisk gestik. 

Selvom det i denne sammenhæng ikke har været muligt at påvise en decideret perifer interaktion, er der en tydelig indikation af, at de valgte funktioner; pause, start, skift musiknummer samt justering af lydstyrke, med fordel kan allokeres til den perifere opmærksomhed. Det skyldes formentlig, at de valgte funktioner er universelle funktioner i et musikanlæg og dermed er nødvendige for at høre musik og derudover kan funktionerne sammensættes i par. Istedet for at designe seks forskellige semaforiske gestikker, kan der designes tre, som dækker over modsætningerne; pause og start, skift musiknummer frem og tilbage samt skru op og ned for musikken. Derudover er det forsøgt at udvælge semaforiske gestikker som testpersonerne relaterer til den specifikke funktion og samtidig undgå, at gestikken indgår naturligt i kropssporget.  

I forhold til antallet af funktioner kommenterer TP1, som deltog i udvælgelsen af de semaforiske gestikker, at: 
%
\begin{quotation}
	\noindent
	\textit{Der skal ikke være alt for mange funktioner. Jeg synes det her er sådan tilpas, i hvert fald med det der ligger naturligt.} TP1, \autoref{app:NoterValgAfGestikker}.
\noindent
\end{quotation}
%
I henhold til \textit{Casual Interaction} afhænger mængden af kontrol, som brugeren er villig til at overdrage, af, hvilken funktion det er. Under udvælgelsen af hvilken semaforisk gestik, der skal knyttes til justering af lydstyrke, er der flere testpersonerne, som kommenterer på niveauet af kontrol i forhold til de forskellige forslag. Ifølge TP5, som deltog i udvælgelsen af de semaforiske gestikker, så tillader to hænder mere kontrol end én hånd. Gentagende gange understreger testpersonen vigtigheden af at have kontrol over sin interaktion, hvilket eksempelvis udtrykkes ved: 
%
\begin{quotation}
	\noindent
	\textit{Det kommer an på hvor godt det virker og hvor meget kontrol man har over det. Jeg vil gerne have 100\% kontrol.} TP5, \autoref{app:NoterValgAfGestikker}.
\noindent
\end{quotation}
%
Mængden af kontrol brugeren selv kræver at have i forhold til mængden af kontrol brugeren er villig til at overdrage, afhænger formentlig af følgende faktorer; hvilken semaforisk gestik, der anvendes, produktets reaktionsevne, funktionen og særligt af brugerens subjektive holdning. Derudover forventes det, at såfremt brugeren bliver fortrolig med interaktionsformen, vil de vænne sig til, hvordan kontrollen distribueres mellem dem selv og produktet. Selvom testpersonerne ved nogle funktioner kræver mere kontrol end ved andre, er det ikke ensbetydende med, at de ikke er villige til at overdrage kontrol til et elektronisk apparat. 

En gennemgående tendens blandt testpersonerne er, at de betragter interaktionsformen som et godt alternativ til den fysiske interaktion, eksempelvis med en mobiltelefon eller en fjernbetjening, som normalvis foregår i den centrale opmærksomhed. Dette understøtter dels, at interaktionen med et musikanlæg kan allokeres fra den centrale til den perifere opmærksomhed og dels, at der en villighed til at overdrage kontrol, hvilket relaterer sig til både \textit{Casual Interaction} og \textit{Calm Technology}. \blankline
%
At de valgte funktioner udgør de seks mest gængse funktioner i et musikanlæg og at de tilhørende udvalgte semaforiske gestikker direkte forbindes til funktionen, har formentligt forstærket værterne i, at udføre både interaktionen med musikanlægget og samtalen med gæsten. Dette udledes blandt andet af det lave antal fejl værterne begik samt både værternes og gæsternes egne vurderinger af, hvorvidt værterne var i stand til at udføre begge opgaver. Om værterne har været i stand til at håndtere flere informationer ad gangen, kan ikke endegyldigt fastslås, men de har været i stand til, både at registrere og reagere på diverse hints uden markante fokusskift fra samtalen med gæsten. Dette opfylder derfor principperne bag \textit{Calm Technology} og indikerer dermed at interaktionen potentielt kan foregå i den perifere opmærksomhed.

I tilfælde af at der istedet fokuseres på andre funktioner, eksempelvis dem listet som sekundære funktioner i \fullref{SamspilMedBO}, er det uvist, hvorvidt værterne vil være i stand til at løse begge opgaver. 

Tilstræbes der en perifer interaktion vurderes det, på baggrund af foregående, at forudsætningerne er mødt. Forudsætningen i denne sammenhæng relaterer sig til at vælge funktioner, som ikke er unikke for et specifik produkt eller mærke, men som derimod er universelle og hyppigt anvendt. 
%
