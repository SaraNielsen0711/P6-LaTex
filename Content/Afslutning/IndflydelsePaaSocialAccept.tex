\section{Indflydelse på social accept}
\label{DiskussionSocialAccept}
%
For at besvare den anden problemstilling: \textit{Hvordan vil de udvalgte semaforiske gestikker påvirke den sociale accept?}, blev testen i den sociale kontekst udført. Ud fra observationerne samt testpersonernes respons konkluderes det, at de valgte semaforiske gestikker ikke påvirker den sociale accept negativt, jævnfør \fullref{SocialAcceptDelkonklusion}.
 
I \fullref{Socialaccept} beskrives det, hvordan gestikker kan inddeles i fire kategorier og hvordan de hver især påvirker social accept. Hvor spændingsfyldte og hemmelighedsfyldte gestikker enten ikke socialt accepteres eller ikke egner sig til interaktion med et musikanlæg, modsat både udtryksfyldte og magiske gestikker, som begge socialt accepteres, \parencite[s. 276]{PDF:WouldYouDoThat}. Umiddelbart betragtes de udvalgte gestikker som værende udtryksfyldte, da både manipulation og effekt er synlig; den synlige manipulering forårsages af brugerens gestikker, hvor den synlige effekt forårsages af, at musikanlægget reagerer på brugerens gestikker og musikken ændres afhængigt deraf.

Ud fra observationerne fremgår det, at det ikke er alle gæster, som bemærker hver gang, værten gestikulerer, hvorfor gestikken kan betragtes som værende magisk, da effekten er hørbar for begge parter, men manipulationen er usynlig for gæsten. Bliver interaktionen perifer, er der belæg for at brugeren vil gengive gestikkerne mere diskrete, hvorfor gæsten formentlig ikke vil bemærke manipulationen, men kun opleve effekten af at musikken ændres, hvilket resulterer i, at interaktionen opleves magisk. Da begge former for gestikker er socialt acceptable ifølge \textcite[s. 277]{PDF:WouldYouDoThat}, bør der ikke være et problem i, om gæsterne bemærker gestikkerne, men da Bang $\&$ Olufsen generelt har et ønske om, at skabe magiske produkter, vil det være favorabelt at interaktionsformen også anses som værende magisk.\blankline
%
Udover gestiktypen, er der flere faktorer, som har indflydelse på den sociale accept. Vært 3 gav udtryk for, at venner og bekendte kan kigge lidt mærkeligt, hvis værten er den eneste, der har et produkt, som interageres med via semaforiske gestikker. Ifølge \textcite[s. 276]{PDF:WouldYouDoThat} kan den sociale accept øges, når et produkt eller en teknologi har været på markedet et stykke tid, hvilket understøtter værtens udsagn. Andre faktorer, som har indflydelse på den sociale accept, er; hvorvidt brugeren føler sig komfortabel ved interaktionsformen i forskellige situationer, varigheden hvorved gestikken udføres, som ikke må overskride seks sekunder, bevægelsesmængden i gestikken samt afstanden til det elektroniske apparat, jævnfør \fullref{Socialaccept}. Da testpersonerne generelt giver udtryk for at vil anvende interaktionsformen og ikke bliver påvirket af hvilken social kontekst interaktionen foregår i, er det med til at fremme den sociale accept. Derudover varer udførelsen af gestikkerne under seks sekunder og gestikkerne vurderes til at have en bevægelsesmængde, som ikke har en negativ indflydelse på den sociale accept. 

Afstanden mellem brugeren og musikanlægget er ikke fastlagt, da brugeren skal have mulighed for at interagere med musikanlægget, hvor de vil. Dog med forbehold for, at musikanlægget skal være i stand til at registrere gestikkerne. Selvom afstanden mellem bruger og produkt varierer, vurderes det, at det ikke har en negativ indflydelse på den sociale accept.\blankline
%
Under testen i den sociale kontekst blev værterne opfordret til, at rette gestikkerne mod musikanlægget. Udover at gestikkerne retningsbestemmes for at undgå maskering, forudsætter placeringen af værterne, at værterne påvirkes til at gestikulere med højre hånd, da de sidder med højre side vendt mod musikanlægget. Ifølge \textcite[s. 197]{PDF:AreYouComfortableDoingThat} føler testpersoner sig mest komfortable ved at udføre gestikker lige over eller til højre for det elektroniske apparat. Selvom det ikke undersøges, hvordan det påvirker den sociale accept, at værterne retter gestikkerne enten til højre eller til venstre for produktet, vurderes det, at fordi værterne retter gestikkerne mod anlægget, som er placeret til højre for værterne, er det mere socialt acceptabelt end hvis værterne rettede gestikkerne til venstre for dem selv. Derudover anses det for, at være socialt uacceptabelt og uhøfligt at række ind foran folk, hvorfor interaktionen bør kunne foretages både med venstre og højre hånd, såfremt gestikkerne retningsbestemmes. 

I tillæg antages det, at hvis musikanlægget placeres til venstre for brugeren og brugeren både skal rette gestikken mod anlægget og kun må anvende højre hånd, hvilket resulterer i at brugeren vil række ind foran sig selv, vil det ligeledes anses som værende socialt uacceptabelt og tilmed ukomfortabelt. 