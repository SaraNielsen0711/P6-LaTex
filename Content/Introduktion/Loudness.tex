\chapter{Loudness}
\label{Loudness}
\noindent
\textit{Loudness} er et omdiskuteret emne og et effektivt værktøj som påvirker mennesker på forskellig vis. Baggrundsstøj er så påtrængende i hverdagsomgivelser at det er svært at finde stillesoner, og det høje lydtryksniveau øger risikoen for høreskader, \parencites[ss. 1-2]{BOOK:Loudness}. Mennesker afhænger af den auditive sans til at færde sig i sine omgivelser og skærpe opmærksomheden i farlige situationer, hvorfor vi reagerer kraftigt på høje lyde. Dette kan udnyttes til mere eller mindre noble formål, eksempelvis kan en bilist benytte hornet til advare en forbipasserende for at undgå en ulykke, men det kan også benyttes i reklameindustrien hvor lydtryksniveauet kan øges for at fange potentielle købers opmærksomhed, \parencite[s. 3]{BOOK:Loudness}. For at undgå at radio- og TV-reklamer lyder væsentligt højere end det resterende indhold, er der indført anbefalinger og regulationer for \textit{Programme Loudness}, \textit{Loudness Range} og \textit{Maximum True Peak Level}, som forholder sig til \textit{Loudness} på forskellig vis. \parencite{STD:R108}.
\blankline
Også musikproducenter gør brug af \textit{Loudness}, hvorfra termen \textit{Loudness War} er opstået. Det går i alt sin enkelthed ud på at pladeselskaber øger lydtryksniveauet i et stykke musik med dynamisk kompression og \textit{limiting}. Metoderne som er ens, men af forskellig omfang og effekt, reducerer dynamisk variation i musikken og øger samtidig RMS-niveauet, \parencite[s. 1177]{PDF:QualityAndLoudnessJudgements}.\par
At øge lydtryksniveauet er et effektivt værktøj til at fange opmærksomheden og ifølge \textcite[s. 3]{PDF:TheSeductiveAppealofLoudMusic} kan høje lydtryksniveauer betragtes som værende en \textit{space transporter}, fordi lytteren bliver funktionelt døv overfor det omkringværende miljø. Af samme årsag lytter professionelle musikere og lydteknikere ved højt lydtryksniveau fordi det tillader dem at høre flere nuancer, mens de producerer musikken. I den sammenhæng kan dynamik være et problem, fordi den samme forstærkning, som gør de lave passager i en sang høje nok, til at lydteknikere kan høre detaljerne, samtidig forstærker de høje passager til lydtryksniveauer som kan være skadelige, \parencite[s. 4]{PDF:TheSeductiveAppealofLoudMusic}. Dette kan være med til at forklare incitamentet til at producere musik med lav dynamik, som fylder hele amplituden af formatet. Et andet er at ifølge \textcite{WEB:LoudnessWarSecret} så hersker der en fejlagtig idé i brancen om at dynamisk komprimeret musik sælger bedre, fordi det fanger lytteres opmærksomhed. \textcite{WEB:LoudnessWarSecret} argumenterer samtidig for at effekten udlignes når alle kunstnere hæver lydtryksniveauet, i hvilket tilfælde musik med høj dynamik faktisk har en bedre chance for at udskille sig fra mængden, fordi det i sidste ende er lytteren, der bestemmer lydtryksniveauet for afspilningen med en volumenkontrol. Dynamisk komprimeret musik og i særdeleshed musik, som har været udsat for \textit{limitting}, har i øvrigt den ulempe at det udover at få forstærket de lave passager, kan miste kontrast og dybdefølelse, \parencite{WEB:WhatIsTheLoudnessWar}.
\blankline
Med den udvikling i musikindustrien og et estimat af at 1.1 millarder teenagere og unge voksne (mellem 12-35 år) er i risiko for høretab grundet usikker brug af personlige auditive enheder samt en skadelig støjbelastning på spillesteder, \parencite{WEB:WHOHearingLoss}, vil det være gavnligt, blandt andet at ændre folks lyttevaner. Hvis det er muligt at høre musik ved lavere lydtryksniveauer uden at opgive detaljerne i lydbilledet, kunne det muligvis øge lytteres incitament til at lytte til musik ved lavere lydtryksniveauer. 
\blankline
Denne rapport vil forsøge at klarlægge og analysere hvordan vi perciperer lyd afhængigt af frekvens og lydtryksniveau, samt udvikle en teknologisk løsning, der sikrer at perceptionen af lyd, ikke ændres afhængigt af hvilket lydtryksniveau den afspilles ved. Det gøres med henblik på at gøre det mere attraktivt at sænke lydtryksniveauet ved musikafspilning. Inden da er det nødvendigt at definere hvad \textit{Loudness} er.
\blankline
\textit{Loudness} defineres, ifølge \textcite[s. 82]{PDF:FletcherMunson}, som værende en psykologisk term, der beskriver størrelsen af en auditiv sensation. Ifølge \textcite[s. 3]{BOOK:Loudness} rangeres \textit{Loudness} fra meget svag til meget kraftig, hvilket \textcite[s. 82]{PDF:FletcherMunson} argumenterer imod, da disse termer afhænger af oplevelsen, evnen til at percipere auditive stimuli og af personen der benytter termerne. Så når \textit{Loudness} måles, skal der foruden de fysiske karakteristika af en lyd, også tages højde for lytterens psykologiske- og fysiske tilstand. \textit{Loudness} bedømmes blandt andet ud fra hukommelse, multisensoriske interaktioner, tværkulturelle forskelle, baggrundstøj og måden hvorpå lyden præsenteres og måles, \parencite[ss. 4-5]{BOOK:Loudness}. Dertil skal der tages højde for at perception af \textit{Loudness} ved en bestemt hændelse ændres over tid, grundet sensoriske og kognitive faktorer, \parencite[s. 5]{BOOK:Loudness}. Ydermere skal der, ifølge \textcite[s. 82]{PDF:FletcherMunson}, tages højde for hvilket øre der registrer lyden samt lytterens opmærksomhed, årvågenhed og udmattelse. Udmattelse kan forekomme hvis en person har været eksponeret for lyde med høje lydtryksniveauer, hvilket vil resultere i at perceptionen af \textit{Loudness} ændres, \parencite[s. 6]{BOOK:Loudness}. Da bedømmelsen af \textit{Loudness} kan variere fra person til person, forefindes der ikke én bestemt objektiv metode til at måle \textit{Loudness}, \parencite[s. 4]{BOOK:Loudness}.
\blankline
Når \textit{Loudness} bedømmes kan det gøres ud fra enheden sone. Én sone er defineret som den perciperede \textit{Loudness} af en 1000Hz tone ved 40dB SPL, hørt binauralt i et frit felt, hvor lydkilden er placeret i lytterens frontale plan, \parencite[s. 4]{BOOK:Loudness}. SPL angiver \textit{Sound Pressure Level}, svarende til lydtryksniveau. Det vil fremover være indforstået at lydtryksniveauer angives i dB, medmindre andet specificeres. At målingerne foretages i et frit felt, betyder at de omkringværende objekter ikke reflekterer lyden. Der er et lineært forhold mellem sone og \textit{Loudness}, så en fordobling i sone resulterer i en fordobling af \textit{Loudness}. Derfor perciperes en tone med to sone som værende dobbelt så kraftig, som en 1000Hz tone ved 40dB, \parencite[s. 4]{BOOK:Loudness}.
\blankline
En anden måde at bedømme \textit{Loudness} på er ved brug af \textit{Loudness Level}, som, ifølge \textcite[s. 2]{STD:ISO226}, defineres til at være en værdi i phon, der har den samme numeriske værdi som lydstryksniveauet i dB tilhørende en referencetone. Hvor referencetonen består af en frontal hændelse; sinusformet progressiv plan bølge med en frekvens på 1000Hz, som vurderes til at være lige så høj, som en given lyd. Så hvis en tone eksempeltvist har et \textit{Loudness Level} på 60phon, resulterer det i at tonen lyder lige så kraftig som en 1000Hz tone ved 60dB. Ved 60phon skal en tone på 20Hz derfor have et lydtryksniveau på 109.5dB for at lyde lige så kraftig, som en 1000Hz ved 60dB, \autoref{app:ISO226Raadata}.
%
%Input kapitler her
\input{Content/Introduktion/Equal-Loudness-Level_Contours}
\input{Content/Introduktion/Problemformulering}