\section{Udstyr og testlokation}
\label{UdstyrLokationSocialAccept}
%
Da det kræver tre forskellige lokationer for at afvikle testen vil listen af det nødvendige udstyr præsenteres i forhold til lokation. De tre lokationer er; B5-106 Målerum Q hvor værten både familiariseres og hvor værten og gæsten samles, foran Målerum Q hvor gæsten instrueres og påbegynder ferieplanlægning og B5-105 Kontrolrum Q hvor testlederen, som instruerede gæsten, styrer musik, præsenterer hints og reagerer på værtens gestikker. Når testlederen, som familiariserede værten, ikke er sammen med værten så er testlederen ligeledes i Kontrolrum Q. \blankline
%
På lokation: B5-106 Målerum Q indgår følgende udstyr: 
\begin{itemize}
\item Videokamera + stativ
\item Video med gestikker
\item Bærbar computer til at afspille video
\item Udprintet \textit{cheat sheet} med gestikker
\item Sofa og sofabord
\item Mobiltelefon
\item To højtalere 
\item Musikanlæg
\item Analogt videokamera\blankline
\noindent
\end{itemize}
%
Videokamera og stativ indgår for dels at optage testpersonen under familiariseringen og dels for at optage begge testpersoner, når de er samlet. Det vælges at optage med et GoPro Hero4-Silver, da det dækker et stort område, det kan optage både billede og lyd og det er forholdvist diskret i forhold til andre videokameraer. GoPro Hero4-Silver placeres på et stativ for at få en optimal vinkel særligt på værten, som skal lave gestikker. Det tilstræbes at vinklen er 45$^{\circ}$ . Video med gestikker præsenteres under familiariseringen af værten, for at gøre værten bekendt med de forskellige gestikker samt hvilken funktion de er tilknyttet. Den bærbare computer bruges af testlederen til at afspille videoen med gestikkerne og når testlederen forlader lokalet tages computeren med. Det udprintet \textit{cheat sheet} med gestikker lægges på pladen under sofabordet, så det ikke ligger frit fremme. \textit{Cheat sheetet} indgår for at give værten mulighed for at gense gestikkerne i tilfælde af, at testpersonen har glemt dem når gæsten er på besøg og uden at testlederen behøver, at gå ind i lokalet. Sofa og sofabord indgår for at gøre testsituationen mere virkelighedsnær i form af en dagligstue. Det er også her både vært og gæst sidder når ferierne skal planlægges. Mobiltelefonen indgår da denne er et hint til værten om at musikken skal pauses når mobiltelefonen ringer og når samtalen er afsluttet skal værten starte musikken igen. Det er ikke vigtigt hvilken type mobiltelefon der indgår, men det er vigtigt at alle former for notifikationer slåes fra, så der ikke opstår forvirring. I testen er mobiltelefonen en iPhone 6. De to højtalere indgår da der skal afspilles musik både under familiariseringen og når gæsten er på besøg. Det vælges, at de to højtalere skal være BeoLab 6000 fra Bang $\&$ Olufsen. Da der ikke er udarbejdet en prototype af det endelig produkt fra Bang $\&$ Olufsen vælges det, at anvende et musikanlæg fra samme mærke; BeoSound 3200. Under hele testen er anlægget tændt men passivt og der vil ikke blive spillet musik derfra, men værten bliver opfordret til at rette sine gestikker mod anlægget, da det potentielt kan nødvendigt for at skulle interagere med Bang $\&$ Olufsen's fremtidig musikanlæg. Det analoge videokamera indgår fordi det skal være muligt for testlederne, at følge med i hvad der foregår inde i lokalet uden at de er der. Det vælges, at videokameraet skal være analogt for, at sikre at der ikke er en forsinkelse på signalet, både når testlederen præsenterer de forskellige hints og når værten reagerer på de forskellige hints ved at gestikulere. Det analoge videokamera er ophængt på væggen og filmer i fugleperspektiv. \autoref{fig:Testopstilling2} gengiver testopstillingen når både vært og gæst er tilstede. 
%
\begin{figure}[H]
	\centering
	\includegraphics[resolution=300,width=0.8\textwidth]{Test2/Testopstilling2}
	\caption{Testopstilling hvor placeringen af udstyr samt testpersonernes position fremgår.}
	\label{fig:Testopstilling2}
\end{figure}
\noindent
% 
Som tidligere nævnt skal værten sidde med højre side mod musikanlægget og det analoge videokamera, da det giver testlederen det mest optimale udsyn til gestikkerne. Hvis værten er venstre håndet kan gestikkerne potentielt maskeres af værtens egen krop, hvilket potentielt kan resultere i at testlederen ikke kan se gestikkerne og dermed heller ikke kan reagere på gestikkerne. I tilfælde af at værten og gæsten havde byttet plads så ville værten være nødsaget til at række ind foran gæsten for at lave gestikkerne, hvilket antages at være forstyrrende for samtalen mellem vært og gæst, da bevægelsen formentlig vil tiltrække gæstens opmærksomhed. 

Foruden det udstyr, som er listet, så sættes der forplejning frem i form af cookies og Capri-Sonne (juice). Dette gøres for at tilstræbe en hyggelig stemning. \blankline  
%
På lokation: Foran Målerum Q indgår følgende udstyr: 
\begin{itemize}
  \item Bærbar computer med internetforbindelse 
  \item Papir og kuglepen 
  \item Udprintet opsummering af gæstens opgave
  \item Sofa og sofabord\blankline
\noindent
\end{itemize}
%
Den bærbare computer med internetforbindelse indgår for at gæsten kan planlægge de tre forskellige ferie forslag ved at søge på forskellige ferie hjemmesider såsom; trivago.dk, momondo.dk, hotels.com, tripadviser.dk og airbnb.dk, som på forhånd er åbnet. Papir og kuglepen udleveres til gæsten så de har mulighed for at notere ideér til ferierne. Gæsten tager både den bærbare computer og papir samt kuglepen med ind til værten, når de samles. Den udprintet opsummering af gæstens opgave udleveres af testlederen for at testpersonen ikke glemmer opgaven og husker hvilke elementer af ferien, der skal planlægges. Sofa og sofabord benyttes af både testperson og testleder. \blankline
% 
På lokation: B5-105 Kontrolrum Q indgår følgende udstyr:
\begin{itemize}
  \item Bærbar computer med iTunes 12.6
  \item Afspilningsliste til familiarisering uden hints 
  \item Afspilningsliste til familiarisering med hints
  \item Afspilningsliste til testen
  \item \textit{Cheat sheet} over præsentationsrækkefølgen for hints 
  \item Telefon
  \item Forstærker 
  \item Forbindelse til det analoge videokamera
  \item Fjernsyn \blankline
\noindent
\end{itemize}
%
I kontrolrummet indgår den bærbare computer med iTunes 12.6 for, at afspille de tre afspilningslister. Computeren er forbundet til forstærkeren hvorfra volumen blandt andet kan justeres. Derudover er forstærkeren koblet til to input kanaler, hvis output afspilles igennem de to BeoLab 6000 højtalere, illustreret på \autoref{fig:Testopstilling2}. \textit{Cheat sheet} over præsentationsrækkefølgen for hints anvendes af testlederen for at sikre at testpersonerne, som agerer vært, alle får de samme hints. I kontrolrummet er der ikke krav til hvilken telefon, der skal bruges da det eneste den skal kunne er at ringe til mobiltelefonen inde ved værten. I testen er telefonen en iPhone 5. Da der anvendes et analogt videokamera til at filme testpersonerne inde i Målerum Q, er det nødvendigt at Kontrolrum Q er i stand til at modtage signalet. Signalet afspilles på fjernsynet inde i kontrolrummet, som både gengiver billede og lyd fra det analoge videokamera.   



