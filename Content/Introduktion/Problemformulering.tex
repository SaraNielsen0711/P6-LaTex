\section{Problemformulering}
\label{Problemformulering}
%
I projektet fokuseres der på, at undersøge, hvilke semaforiske gestikker, der skal tilknyttes de valgte funktioner; start, pause, skift musiknummer og justering af lydstyrken. 

Derudover undersøges det, hvorvidt de valgte semaforiske gestikker kan benyttes til interaktion med et musikanlæg sideløbende med en primær opgave. Ydermere undersøges det, hvorvidt de valgte semaforiske gestikker påvirker den sociale accept. Dette leder op til følgende problemstillinger:\blankline
%
\begin{quotation}
	\noindent
	\textit{Hvilke semaforiske gestikker skal knyttes til hver af de seks mest gængse funktioner i Bang $\&$ Olufsens fremtidige musikanlæg, for at interaktionen kan foregå i den perifere opmærksomhed?\blankline
		%
		Hvordan vil de udvalgte semaforiske gestikker påvirke den sociale accept?}\blankline
\end{quotation}
%
For at besvare den første problemstilling er det nødvendigt først at foretage en undersøgelse af, hvilke semaforiske gestikker potentielle brugere foretrækker til hver af de seks førnævnte funktioner. I den sammenhæng specificeres det, hvilke egenskaber der favoriseres.

Som tidligere nævnt bliver en interaktion først perifer, når den er blevet en rutine, jævnfør \fullref{PeriferInteratkion}, hvorfor der skal tages højde for, at de testpersoner, som deltager i de nødvendige undersøgelser, ikke nødvendigvis oplever interaktionen med musikanlægget som værende i den perifere opmærksomhed. Det forventes derfor ikke at påvise en perifer interaktion, men derimod undersøges det, hvorvidt interaktionen har potentiale for at foregå i den perifere opmærksomhed ved gentagende brug. 

Da det tyder på, at brugere generelt bliver påvirket af den sociale kontekst både i forhold til lokation og tilskuere, jævnfør \fullref{Socialaccept}, vil det være fordelagtigt at undersøge interaktionen i to forskellige scenarier; når brugeren er alene og når brugeren er sammen med andre. På baggrund af den undersøgelse bør det være muligt at besvare sidstnævnte problemstilling og tilmed vurdere, om de semaforiske gestikker opfattes som værende socialt acceptable. 




